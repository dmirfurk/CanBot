[
  {
    "question": "Atatürk’ü, vefatının 87. yıldönümünde bir kez daha şükran ve özlemle anıyorum.",
    "answer": "Cumhuriyetimizin kurucusu, bağımsızlığımızın mimarı Gazi Mustafa Kemal Atatürk’ü, vefatının 87. yıldönümünde bir kez daha şükran ve özlemle anmaktayız. Mustafa Kemal Atatürk, bir ulusun ve hatta tüm dünyanın kaderini değiştiren ölümsüz bir kahraman, bütün hayatı mücadelelerden ve savaşlardan ibaret olan, ömrünü vatanına ve milletine vakfetmiş, adını tarihe altın harflerle yazdırmış dünya lideridir. Hayatını vatanına ve milletine adayan Türk’ün son Ata’sı, ülkenin içinde bulunduğu zor şartlara ve sahip olduğu sınırlı imkânlara rağmen, milletinden aldığı güç ve destekle bağımsız ve millet egemenliğine dayanan Türkiye Cumhuriyeti’nin kuruluşuna liderlik etmiştir. Türk Milleti’nin istiklaline ve istikbaline adanan 57 yıllık ömrün sona erdiği 10 Kasım’ı matem günü olmaktan ziyade, Mustafa Kemal Atatürk’ün fikirlerini, eserlerini ve fedakârlıklarını anma günü olarak idrak ediyoruz. Mustafa Kemal Atatürk; “Beni görmek demek, mutlaka yüzümü görmek demek değildir. Benim fikirlerimi, benim duygularımı anlıyorsanız ve hissediyorsanız bu kâfidir.” diyerek fikirlerini anlamanın önemini vurgulamıştır. Mustafa Kemal Atatük’ün en büyük ideali, Türkiye’yi birlik ve beraberlik içinde, güçlü bir ülke olarak muasır medeniyetler seviyesine çıkarmaktı. Bizler de Atatürk’ün gösterdiği istikamet doğrultusunda Cumhuriyetimizin kuruluş ilkelerine, fikir ve ideallerine bağlı kalarak, Cumhuriyetimizin temel değerlerini koruyarak, kazanımlarını arttırarak, ülkemizi ve milletimizi hak ettiği seviyelere çıkarma gayreti içerisinde yolumuza kararlılıkla devam etmeliyiz. 10 Kasım 1938 tarihinde aramızdan ayrılan Türk’ün son Ata’sını, bugün itibariyle ebediyete intikalinin 87. yıldönümünü idrak etmekteyiz. Aramızdan ayrılmasının derin üzüntüsünü hissettiğimiz bugünde kendisini saygı, minnet ve özlemle anıyoruz. Bu vesileyle İstiklal Savaşımızın Başkomutanı ve Cumhuriyetimizin kurucusu Gazi Mustafa Kemal Atatürk’ü ve milli mücadelemizin tüm kahramanlarını, aziz şehitlerimizi ve gazilerimizi minnetle anıyor, sevgi ve saygılarımı sunuyorum."
  },
  {
    "question": "29 Ekim Cumhuriyet Bayramı’nın 102. yıl dönümü kutlama mesajı",
    "answer": "Gazi Mustafa Kemal Atatürk önderliğinde 19 Mayıs 1919’da başlatılan Milli Mücadele’nin Büyük Zafer ile noktalanmasını takiben ebedi Başkomutanımız Mustafa Kemal Atatürk’ün, “Türk Milleti’nin tabiat ve şiarına en uygun irade Cumhuriyet iradesidir” dediği Cumhuriyetimizin 102. kuruluş yıl dönümünü kutlamanın haklı gururunu yaşıyoruz.    Her türlü zorluğa ve imkânsızlığa rağmen aziz milletimizin bağımsızlığına kavuşabilmek için kadınıyla erkeğiyle, yaşlısıyla genciyle topyekûn inanç ve kararlılıkla giriştiği Kurtuluş Savaş’ımız, her safhası eşsiz kahramanlık destanlarıyla dolu büyük bir zaferle sonuçlanmıştır.  Milletimizin yeniden özgür bir şekilde birlik ve beraberlik içerisinde yaşamasını sağlayan Cumhuriyetin kuruluşu tarihimizdeki en önemli dönüm noktalarından biridir.    Milletimizin ortak eseri ve atalarımızdan bize en büyük miras olan Cumhuriyeti korumak ve sonsuza dek yaşatmak hepimizin görevidir. İstiklalimiz ve istikbalimiz uğruna; yediden yetmişe verdiğimiz çetin mücadelenin zafer ile taçlandırıldığı Kurtuluş Savaşı’nın akabinde ilan edilen Cumhuriyetimiz; ilelebet tarihteki ve gönlümüzdeki yerini muhafaza edecektir.    Cumhuriyetimizin kuruluşunun 102. yıl dönümünde büyük Türk milletinin sahip olduğu tüm değerlerle hissettiği bu coşku ve heyecanının hiç eksik olmamasını temenni ediyor, Cumhuriyetimizin kurucusu Gazi Mustafa Kemal Atatürk ve silah arkadaşları başta olmak üzere, tüm şehitlerimizi rahmet ve minnetle anıyor, gazilerimizi de şükranla selamlıyorum.    Büyük Türk milletinin Cumhuriyet Bayramını içtenlikle kutluyor, en derin sevgi ve saygılarımı sunuyorum."
  },
  {
    "question": "19 Ekim Muhtarlar Günü",
    "answer": "Devletimizin vatandaşlarımıza ulaşmasında her zaman en ön saflarda olan muhtarlarımız, halkımızın kendi içlerinden biri olarak gördükleri, her türlü sorun, sıkıntı ve taleplerini rahatlıkla ilettikleri temsilcileridir.    Biz Erzincan Belediyesi olarak muhtarlara verdiğimiz değeri ilk geldiğimiz günden ifade ettik ve Muhtarlık İşleri Müdürlüğünü kurduk. Muhtarlarımızın ihtiyaçlarını karşılamak için ivedi bir şekilde hareket etmekteyiz.    Toplumda çok önemli işlevleri olan ve yerel yönetimin temel taşlarından biri olan muhtarlarımıza hizmetlerinden ve gayretlerinden dolayı şükranlarımı sunarım.    Bu vesile ile geçmişten bugüne öncelikle hayatlarını kaybetmiş muhtarlarımıza rahmet diliyorum. Şehrimize büyük emek ve katkıları olan ve bugün muhtarlık görevini sürdüren tüm muhtarlarımızın bu anlamlı gününü kutluyor, hizmetlerinden dolayı teşekkür ediyorum."
  },
  {
    "question": "Mevlid Kandili kutlama mesajı",
    "answer": "Âlemlere rahmet olarak gönderilen Peygamber Efendimizin dünyaya teşrifini müjdeleyen Mevlid Kandili’ne ulaşmanın huzuru ve mutluluğu içerisindeyiz. Peygamber Efendimizin doğumu insanlık için hayırlı ve mübarek bir başlangıçtır. Bir fazilet güneşi ve hidayet meşalesi olan sevgili Peygamberimizin gönderilişi, Yüce Allah’ın bütün insanlara en büyük nimetlerinden birisidir. Peygamberimiz hayatı boyunca insanlara iyilik, adalet, hoşgörü, kardeşlik ve güzel ahlakı öğütlemiştir.  Tüm insanlar için sevginin, barışın ve huzurun olması dileğiyle, Erzincanlı hemşerilerimin ve İslam Âlemi’nin Mevlid Kandili’ni kutluyorum."
  },
  {
    "question": "30 Ağustos Zafer Bayramı Mesajı",
    "answer": "Tarihimizin en önemli dönüm noktalarından biri olan ve Cumhuriyetimizin temellerini atan 30 Ağustos Zafer Bayramı’nın 103. yıl dönümünü bir kez daha gurur ve sevinçle kutlamanın mutluluğunu yaşıyoruz. Gazi Mustafa Kemal Atatürk’ün önderliğinde kazanılan 30 Ağustos Zaferi; Anadolu’nun ebediyen Türk yurdu olduğunun, Türk Milletinin ise esarete asla boyun eğmeyeceğinin tüm dünyaya ilanıdır. Bu zafer, milletimizin vatanı uğruna gözünü kırpmadan canını feda ettiği destansı bir mücadelenin sonucudur. Cumhuriyetimizin kuruluşunu hazırlayan, Milli Mücadele’yi zaferle taçlandıran ve milletimize özgürlük kazandıran kahramanlarımızla ne kadar gurur duysak azdır. 30 Ağustos Zafer Bayramı, Türk milletinin bağımsızlık ve özgürlük mücadelesinin simgesidir. Bu özel günde, başta Gazi Mustafa Kemal Atatürk ve silah arkadaşları olmak üzere, tüm şehitlerimizi rahmet ve minnetle anıyor; aziz milletimizin 30 Ağustos Zafer Bayramı’nı en içten dileklerimle kutluyorum."
  },
  {
    "question": "Başbağlar katliamının yıl dönümü mesajı.",
    "answer": "Erzincan’ımızın Kemaliye İlçesine bağlı Başbağlar Köyünde 5 Temmuz 1993 tarihinde hain terör örgütü tarafından gerçekleştirilen katliamın yıl dönümünü ilk günkü acı ile anmaktayız.    Bu olay tarihe kara bir sayfa, kara bir gün olarak geçmiş insani hiçbir açıklaması olmayan, 33 masum vatandaşımızın canına kıyarak, terörün en aşağılık yüzünü Başbağlar’da sergilemişlerdir.    Yaşattıkları acıyla bizleri sindirebileceklerini, bölebileceklerini sanan hainler her zaman yanıldıkları gibi o gün de yanıldılar.    Ülkemizin bölünmez bütünlüğüne göz diken hain odaklar Başbağlar’da da kardeşlik hukukumuzu bozmaya yeltenmiş fakat yaşanan büyük acılara rağmen başarılı olamamışlardır. Tarihte ülkemizi parçalamak isteyen hainler asla emellerine ulaşamadı ve ulaşamayacaktır.    32 yıldır Başbağlar milletimizin ortak acısı, ortak yasının adı olmuştur. Her karışına kanını, canını feda etmiş şehitlerimizin, gazilerimizin emaneti olan bu toprakların neferi olan bir milletiz biz.    Birlik ve beraberliğe her şeyden çok ihtiyacımız olan bu günlerde, vatanımıza göz diken hainlere her bir ağızdan diyoruz ki; Madımak’ta yanan canda bizim, Başbağlar’da dökülen kanda bizim. Biz bir ölürsek bin diriliriz.    Bu duygu ve düşüncelerle bu menfur katliamın mağdurlarına sabır, kaybettiğimiz canlara ise Allah’tan rahmet diliyorum."
  },
  {
    "question": "2024-2025 Eğitim-Öğretim yılsonu mesajı",
    "answer": "Sevgili Öğrenciler, 2024-2025 Eğitim-Öğretim yılının sonuna gelerek başarı dolu bir Eğitim Öğretim yılını tamamladınız. Karne heyecanıyla dolu bu günde, tüm öğrencilerimizi yürekten tebrik ediyor, yavrularımız için emek veren Öğretmenlerimize ise teşekkür ediyorum. Öğrencilerimiz için güzel bir tatil döneminin tadını çıkarmanın zamanı geldi. Bu tatil döneminde bolca dinlenin, keyifli zamanlar geçirin ve unutulmaz anılar biriktirin. 2024-2025 Eğitim-Öğretim yılının sonuna gelindi ve öğrenciler heyecanla karnelerini alacaklar. Öğrenciler ve eğitimciler birlikte çalışarak başarılı bir eğitim öğretim yılı geçirdiler, yavrularımız şimdi aldıkları eğitimin meyvelerini toplamanın heyecanını yaşıyorlar. Başarılarını, notlarını ve katkılarını gösteren karneleri alarak yaz tatiline girecekler. Her bir öğrencinin başarısı, aynı zamanda onların emeklerinin ve çabalarının da bir göstergesidir. Bu karneler, gelecek eğitim yıllarına ve kariyerlerine yönelik hedefler belirlemelerine de yardımcı olacak. Öğrencilerin karnelerini alacakları bu dönem, hem öğrenciler hem de eğitimciler için bir sonuçtur. Çocuklarımız için emek veren tüm öğretmenlerimize ve idarecilerimize de ayrıca teşekkür ediyorum. Tüm öğrencilerimize keyifli bir yaz tatili diliyorum. İyi tatiller."
  },
  {
    "question": "Kurban Bayramı Mesajı",
    "answer": "Bizi birbirimize bağlayan manevi değerlerimizden olan Kurban Bayramı’nın rahmet ve bereketinde buluşmanın mutluluğu içerisindeyiz. Bizleri bir bayrama daha kavuşturan Yüce Allah’a şükürler olsun, Bayramlar, birlikteliğimizin ve kardeşliğimizin pekiştirilmesi için bir fırsattır. Toplumsal hayata mana ve değer katan Kurban Bayramı sevincinin en iyi şekilde yaşanmasını diliyorum. Bayram tatili nedeniyle şehir dışına çıkacak vatandaşlarımızın trafik kurallarına uyarak, dikkatli olmalarını rica ediyorum. Başta Erzincanlı hemşehrilerim olmak üzere tüm İslam aleminin mübarek Kurban Bayramı’nı kutluyorum."
  },
  {
    "question": "5 Haziran Dünya Çevre Günü Mesajı",
    "answer": "İnsanlarda çevre kirliliğine yönelik farkındalık yaratabilmek ve çevreye duyarlı bir nesil yetiştirilebilmesi için her yıl çeşitli etkinliklerle kutlanan “Dünya Çevre Günü” tüm insanlığın bugününü olduğu gibi geleceğini de yakından ilgilendirmektedir. Doğal kaynakların bilinçsizce tüketilmesi, dünyamızın düşüncesizce kirletilmesi, şüphesiz ki yaşamın sürekliliğini ve kalitesini olumsuz yönde etkileyecektir. Temiz bir dünyada yaşayabilmek ve gelecek nesillerimize temiz bir çevre bırakabilmek, devletin olduğu kadar bireylerinde temel ilkesi olmalıdır. Bunun için herkes üzerine düşen sorumluluğu yerine getirmelidir. Temiz bir çevrede yaşamak için öncelikle çevremizi kirletmekten kaçınmalı ve temiz tutmalıyız. Erzincan Belediyesi olarak temiz çevre, yaşanılabilir ve daha yeşil bir Erzincan için çalışmalarımıza ara vermeden devam ediyoruz. 5 Haziran Dünya Çevre Günü'nü, bu hedefleri konuşmak, değerlendirmek ve birlikte hareket etmek adına önemli bir fırsat olarak düşünüyor, daha güzel, daha sağlıklı ve daha temiz bir gelecek temennisiyle 5 Haziran Dünya Çevre Günü'nü kutluyor, bütün vatandaşlarımıza güzel, temiz bir çevrede mutlu ve sağlıklı bir ömür diliyorum."
  },
  {
    "question": "19 Mayıs Atatürk’ü Anma Gençlik ve Spor Bayramı’nın 106. yılı",
    "answer": "106 yıl önce bugün Gazi Mustafa Kemal Atatürk önderliğinde, Aziz Türk Milleti bağımsızlığın ve millet iradesinin hakimiyetinin temellerini attılar. 1919’un 19 Mayısında, topraklarımızın işgal ve istilaya uğradığı bir dönemde, kahramanlarımız Türk milletinin asaletinden doğan manevi kudretine inançla başladı bu mücadeleye.    19 Mayıs tarihi Türkiye Cumhuriyeti için çok şey ifade etmektedir. Tarih bu günü gösterdiğinde ilk kıvılcım ateşlenmiş Türk Milleti kenetlenmiş ve sönmek üzere olan umutlar yeniden canlanmıştır. Ve sonucunda ulaşılan bu zaferi Gazi Mustafa Kemal Atatürk gençlere armağan etmiştir.  Çünkü gençlik bizim gücümüzdür yarınlarımızdır. Özellikle bizim gibi nüfusunun büyük bir bölümü genç ve dinamik olan bir ülke için daha da büyük bir önem arz etmektedir.    Bilmeliyiz ki Türk Milleti var olduğu günden bu güne kadar tarihe adını altın harflerle yazdırmayı başarmış güçlü ve inançlı bir millettir. Mustafa Kemal Atatürk’ün, “Tarihini bilmeyen bir millet, yok olmaya mahkumdur” sözünü görev bilip ceddimizin yaşadığı tüm zorlukları öğrenmek ve bunlardan ders çıkartmalıyız. Tarihini bilen, özüne sahip çıkan ve bunu nesilden nesile aktarmayı başaran milletler tarihin sonuna kadar var olmayı başaracak olan milletlerdir.    Gençlik ve Spor Bayramı olarak kutlanan bu tarihi günde; geleceğimizin teminatları sevgili gençlerin, kendilerini çağın gerekleri doğrultusunda yetiştireceklerine inancım tamdır.    Asırlardır Türk Milletinin karşı karşıya olduğu tehditler devam ettiği gibi şimdide devam etmektedir. Ama asırlar önce karşılarında buldukları korkusuz, vatansever, Şanlı Türk Milleti şimdide aynı korkusuz, vatansever Şanlı Türk Milletidir. Bunu hıyanet emeli taşıyanlar çok iyi bilmelidir.    Bu düşüncelerle, 19 Mayıs 1919’un 106’ncı yıl dönümünde, Gazi Mustafa Kemal Atatürk’ü, aziz şehitlerimizi şükranla, minnetle ve rahmetle bir kez daha anıyor, Türk gençliğinin ve Türk milletinin 19 Mayıs Atatürk’ü Anma Gençlik ve Spor Bayramı’nı yürekten kutluyorum."
  },
  {
    "question": "Nikah İşlemleri İçin Ne Yapmalıyım?",
    "answer": "NİKAH AKDİ İÇİN GEREKLİ EVRAKLAR ;1. Sağlık bakanlığına bağlı sağlık ocaklarından veya hükümet tabipliklerinin bulunduğu yerlerde hükümet tabipliğinden onaylanmış sağlık raporu (Bu form Evlendirme Memurluğu'muzdan alınarak işlem başlayacaktır)2. Çiftlerin 4'er adet vesikalık fotoğrafı. (Eski olmayan fotokopi ile çoğaltılmamış.)3. Nüfus cüzdan asılları (nüfusa işlenmiş en son medeni hallerini gösterir durumda. )4. Evlenecek çiftlerin birlikte müracaatı zorunludur.5. Yaşı küçük olanlar için anne baba muvaffakatnamesi (noterden)veya anne babanın çiftlerle beraber müracaata gelmeleri gerekir. (18'den gün alanlar için)(17'den gün alanlar için mahkemeden alınacak evlenme izin kararı)6. Bayanlarda boşamanın kesinleştiği tarihten itibaren 300 günü dolmayanların mahkemeden alacakları iddet müddeti kararı.7. Yabancı uyruklu olanlar için çok dilli doğum belgesi ve bekarlık belgesi,çok dilli olamayan belgeler için bağlı bulunduğu ülke konsolosluğundan alınacak evlenme ehliyet belgesini vilayet hukuk işlerine tasdiki gerekmektedir.8. Yabancılar için büyük elçiliklerinden veya konsolosluklardan alacakları evlenme belgeleri9. Erzincan il sınırları dışında ikamet edip nikah akdini Erzincan Belediyesi evlendirme dairesinde yaptırmak isteyenler bulundukları yerdeki evlendirme memurluklarından çiftler birlikte izin belgesi alarak evlenebilirler."
  },
  {
    "question": "Belediyemizde Cenaze İşlemleri Nasıl Yapılır?",
    "answer": "225 18 56 - Alo: 188  Numaralı telefonları aranarak cenaze bildirilecek.Cenaze aracımız, istenen yerden, istenilen saat de cenazeyi alacak.Cenaze defni için, Hastane yada Sağlık ocaklarından alınan ölüm raporu mutlaka yetkililere tebliğ edilecek. Tüm işlemler Terzibaba Mezarlığı'nda bulunan Mezarlıklar Müdürlüğü'müz tarafından gerçekleştirilecektir."
  },
  {
    "question": "Su Aboneliği İçin hangi evraklar ve işlemler gerekli?",
    "answer": "Su aboneliği yaptırmak için gerekli olan belgeler YENİ MESKENLER: 1- Yapı Kul. Ruhsat fotokopisi 2 - Dask Poliçesi fotokopisi 3 - Kimlik Belgesi 4- Sayaç marka ve seri no'su 5- 1.489.50 TL Abone Ücreti   DEVİR MESKENLER: 1- Dask Poliçesi fotokopisi 2- Kimlik Belgesi 3- 605.50 TL Abone ücreti 4- 763.50 TL Suyu kesik ise   YENİ İŞYERLERİ: 1- Yapı Kul.Ruhsat fotokopisi 2- Dask poliçesi fotokopisi ( Üstünde ev varsa ) 3- Tapu Fotokopisi ( Mülk Sahibi ise ) 4- Kira Kontratı ( Kiracı ise ) 5- Şirket Evrakları (Şirket ise ) 6- Kimlik Belgesi 7- Sayaç marka ve seri no'su 8- 1.974.00 TL Abone ücreti   DEVİR İŞYERLERİ: 1- Dask poliçesi fotokopisi (Üstünde ev varsa ) 2- Tapu fotokopisi ( Mülk sahibi ise ) 3- Kira kontratı ( Kiracı ise ) 4- Şirket evrakları (Şirket ise ) 5- Kimlik Belgesi 6- 1.090.00 TL Abone ücreti 7- 1.248.00 TL Suyu kesik ise"
  },
  {
    "question": "Belediyemizin Mobil Uygulama Desteği Var mı?",
    "answer": "Değerli ziyaretçimiz IPHONE VE ANDROID Mobil iletişim cihazları kullanan vatandaşlarımız için iki ayrı mobil uygulamamız vardır. Sanal Mağazalara ulaşıp buradaki sorgu alanlarına \"Erzincan Belediyesi\" şeklinde arama yapıp çıkan sonuçta uygulamayı cep telefonunuza indirebilirsiniz."
  },
  {
    "question": "İnternet Üzerinden Vergi ve Su gibi ödemelerimi nasıl yapabilirim?",
    "answer": "Değerli ziyarteçimiz belediyemiz internet sitesi üzerinden E-BELEDİYE seçeneğine tıklayarak tüm E-Belediye işlemlerinizi yapabilir ve ödemelerinizi online olarak gerçekleştirebilirsiniz."
  }
]